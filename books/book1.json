{
  "title": "নদীর গল্প",
  "author": "কাজী আনোয়ার হোসেন",
  "chapters": [
    {
      "chapter_id": "c1",
      "chapter_title": "এক",
      "content": "ঠিক সোয়া দু’বছর পরের কথা। আটষট্টি সালের পনেরোই জানুয়ারি। শীতের আমেজ রয়েছে পুরোপুরি।\nবিরক্ত মুখে ধীর পায়ে হাঁটছে রানা রেঙ্গ[]নের কুখ্যাত অঞ্চলের একটি নির্জন রাস্তা দিয়ে। রাস্তার একপাশে রেল লাইনের ওপর দাঁড়ানো কয়লা বোঝাই অসংখ্য ওয়াগন- অপর পাশে সারি সারি বন্ধ গুদাম ঘর। রানার পরনে নেভি ব্লু কালারের ট্রপিক্যাল স্যুট, মেরুন সিল্কের টাই, আর সোলের ভিতর স্টীলের পাত বসানো কালো অক্সফোর্ড শ্য।\nসকাল এগারোটার রোদ মিষ্টি-মিষ্টি লাগছে- কিন্তু রানার মনটা হয়ে আছে নিম-তেতো। কিছুতেই বুঝতে পারছে না কি অপরাধ সে করেছে যার জন্যে এই শাস্তি ভোগ করতে হচ্ছে ওকে। কিচ্ছু না, বুড়োর খেয়াল। যতটা সম্ভব খারাপ ভাষায় দুটো গাল দিল সে মেজর জেনারেল রাহাত খানের উদ্দেশে। তারপর রাস্তায় পড়ে থাকা পোয়াটেক ওজনের একখানা কয়লার টুকরোকে মারল কষে এক লাথি। ছিকে অনেক দূরে চলে গেল সেটা ফ্র্যাগমেন্টেশন বম্বের মত।\n\nএকটু হালকা হলো মন। একটা সিগারেট ধরিয়ে নিয়ে আবার গোড়া থেকে ভাবতে আরম্ভ করল সে।\n\nকি কাজ? না, সোজা টোকিয়ো যাবে, সেখান থেকে বেইজিং- সেখানে মাসুদ রানার সম্মানে বিশেষ ভাবে আয়োজিত গোটা কয়েক কালচারাল মীটিং-এ পূর্ব পাকিস্তানের লোকগীতির ওপর পৌনে দু’শো লাইনের একটা মুখস্থ বক্তৃতা দেবে (যার বেশির ভাগ শই তার বোধশক্তির বাইরে)- তারপর সাংহাই এবং ক্যান্টনে একই বক্তৃতার পুনরাবৃত্তি করে হংকং আসবে প্লেনে। চোদ্দ তারিখ সন্ধ্যা সাড়ে সাতটায় কউলুনের একটা বইয়ের দোকান থেকে একখানা ফ্রেণ্ডস্ নট মাস্টারস্ কিনবে, পরদিন সকালে রেঙ্গ]ন পৌঁছে নাম্‌দিং হসপিটালের গেট থেকে দক্ষিণ দিকে গুণে গুণে ছয়শো কদম হাঁটলে যে মোড়টা পড়বে সেই মোড়ের ওপর একটা সেকেণ্ড হ্যাণ্ড বইয়ের দোকানে লাল টুপি পরা সেলসম্যানের কাছে সেটা বিক্রি করে টাকাটা এবং সেইসাথে একটা সীলমোহর করা চিঠি নয়াদিল্লীর একখানা ঠিকানা লেখা খামে পুরে পোস্ট করে দিতে হবে। ব্যস, তারপর সারাদিন ওর ছুটি। এরপর কি করতে হবে জানানো হবে ওকে।\n\nআচ্ছা, কোনও মানে হয়? কাজটা যে-কোনও একটা বাচ্চা ছেলের পক্ষেও সহজ। অথচ এই সাধারণ একটা কাজের জন্যে কি তোড়জোর করে ডেকে আনা হয়েছিল তাকে মেজর জেনারেলের অফিস কামরায়। রানার কোনও ওজর আপত্তি শুনল না বুড়ো। এই কাজের জন্যে তার মাসুদ রানাকেই চাই। ভাবতে ভাবতে আবার গরম হয়ে উঠল রানা। অপমান। নিশ্চয়ই অপমান করতে চেয়েছে ওকে বুড়ো। অস্ফুট কণ্ঠে আবার একটা গাল দিল রানা বদ্ধকে। কিন্তু কয়লার টুকরো পেল না রাস্তায়। রেললাইনটা বামে সরে গেছে অনেকখানি, তালা ঝুলানো বন্ধ গুদামঘরগুলোও ছাড়িয়ে এসেছে। লক্ষ করেনি রানা- ডানধারে নদী দেখা যাচ্ছে একটা। ঠাণ্ডা মিষ্টি বাতাস এসে লাগল চোখেমুখে। বেশ ভাল লাগল ওর ঠাণ্ডা বাতাসটা।\n\nঠিক সেই সময়ে ঘটল ঘটনাটা। নিজের চিন্তায় মশগুল ছিল, তাই নির্জন রাস্তায় পিছন থেকে তিনজন লোকের দ্রুত নিঃশব্দ পায়ে এগিয়ে আসা দেখতে পায়নি সে। যখন লক্ষ করল তখন দেরি হয়ে গেছে। আরও তিনজন এগিয়ে আসছে রাস্তার ডানধারের একটা প্রকাণ্ড বটগাছের আড়াল থেকে।\n\nঝট্ করে ঘুরে দাঁড়াল রানা নিজের অজান্তেই- ঝাঁকি দিয়ে মাথাটা সরিয়ে নিল একপাশে। প্রথম বাড়িটা পড়ল ডান কাঁধের ওপর। শক্ত মোটা হান্টার। অবশ হয়ে গেল ডান হাত। সাথে সাথেই প্রচণ্ড এক মুষ্ট্যাঘাত এসে পড়ল ওর বাম চোয়ালে। টলে উঠল দুনিয়াটা রানার চোখের সামনে। ডানধারের তিনজনও এসে পড়েছে।\n\nশোলডার হোলস্টারে রাখা পিস্তলটা বের করবার চেষ্টা করল রানা- কিন্তু ডানহাতটা তুলতেই পারল না উপরে। কোন রকম চিন্তা-ভাবনার সময় নেই। আরক্ষা করতে হবে। পাশ থেকে একজনের ধাক্কায় ভারসাম্য হারিয়ে পড়ে যাচ্ছিল রানা, সেই অবস্থাতেই প্রাণপণ শক্তিতে লাথি মারলো সে একজনের তলপেটে। ইচ্ছে ছিল মাটিতে পড়ে আরও কয়েকটা লাথি চালাবে এবং কোন এক সুযোগে পিস্তলটা বের করে ফেলবে। কিন্তু তা আর হলো না। মাঝ পথেই ধরে ফেলল একজন ওকে। নাকের ওপর রাবারের কি একটা জিনিস চেপে ধরল আরেকজন। দম বন্ধ করে রাখবার চেষ্টা করল রানা। কিন্তু পেটের উপর ধাঁই করে এক কিল পড়তেই বাধ্য হলো সে শ্বাস নিতে। কয়েক সেন্টিমিটার ইথাইল ক্লোরাইড এবং অক্সিজেন ঢুকে গেল রানার ফুসফুসে। অন্ধকার হয়ে এল চারদিক, রানার মনে হলো অতল সমুদ্রে তলিয়ে যাচ্ছে সে ক্রমশ। আরও অনেক গভীরে নামিয়ে দিল রানাকে ওরা মরফিনের একটা ইন্ট্রাভেনাস ইঞ্জেকশন দিয়ে।\n\nশক্তিশালী ইকো ১০X৫০ বিনকিউলারটা চোখ থেকে নামিয়ে ভয়ঙ্কর এক বাঁকা হাসি হাসল আধমাইল দূরে একটা বাড়ির ছাতে দাঁড়ানো একজন ধুতি-পাঞ্জাবী-জহরকোট পরিহিত কুৎসিত চেহারার লোক।\n\nধীরে ধীরে জ্ঞান ফিরে এল রানার। কপালের দুই পাশটা টিপ-টিপ করছে। মাথাটা ধরে আছে। জিভ, কণ্ঠতালু শুকিয়ে কাঠ। চোখ না খুলেই অনুভব করল, দুলছে সে শুয়ে শুয়ে। কুল-কুল শব্দ শোনা যাচ্ছে পানির। জলপথে কোথাও নিয়ে যাওয়া হচ্ছে ওকে। কোথায়?\n\nকারা এরা? রেড লাইটনিং টং? না দস্যু উ সেনের লোক? নাকি অন্য কোন দল? কোথায় ধরে নিয়ে যাওয়া হচ্ছে ওকে? কেন?\n\nচোখের পাতা সামান্য ফাঁক করে চাইল রানা। কেউ নেই। এবার আর একটু ফাঁক করে চাইল সে এদিক-ওদিক। একটা লঞ্চের কেবিনে মেঝের ওপর শুয়ে আছে সে। বাইরে প্রখর রোদ্দুর। ঘরে কেউ নেই। একটা কম্বল দিয়ে ঢেকে রাখা হয়েছে ওকে। বাজে কয়টা?\n\nউঠে বসতে গিয়ে বুঝতে পারল রানা ঘরে কোন লোক নেই কেন। একখানা লোহার খাটের পায়ার সাথে বেঁধে রাখা হয়েছে ওর দুই হাত। তার ওপর ওর সমস্ত জামা-কাপড় খুলে নেয়া হয়েছে গা থেকে। পা-দুটো নাড়িয়ে দেখল সে, খোলাই আছে। জুতো জোড়াও পরাই আছে পায়ে। আশার আলো জ্বলে উঠল ওর মনের ভিতর। দুই মিনিটে হাতের বাঁধন খুলে ফেলতে পারবে সে।\n\nজুতো সুদ্ধ ডান পা-টা কম্বলের তলা থেকে বের করে ভাঁজ করে মুখের কাছে নিয়ে এল রানা। অল্প একটু চেষ্টার পরই দাঁতের ফাঁকে চলে এল জুতোর সোলে লুকিয়ে রাখা ছুরিটা। ঠিক সেই সময় ডেকের ওপর বুটের শব্দ শুনতে পেল সে। চট্ করে ছেড়ে দিল সে ছুরি; পিঠের তলায় নিয়ে নিল সেটাকে। কম্বলটা যতটা সম্ভব গায়ের ওপর ঠিক করে নিয়ে পড়ে থাকল সে চোখ বন্ধ করে। খুলে গেল কপাট।\n\nদুই আঙুলে চোখের পাতা টেনে পরীক্ষা করল লোকটা। আবছা মত দেখতে পেল রানা একটা নোংরা মঙ্গোলিয়ান মুখ। ঠোঁট দুটো ফাঁক হয়ে থাকায় দুইসারি নোংরা হলুদ দাঁত দেখা গেল- একটা দাঁত আবার সোনা দিয়ে বাঁধানো।\n\nচোখ ছেড়ে দিয়ে রানার চুলের ভিতর হাত চালিয়ে দিল এবার লোকটা। এক ঝাঁকিতে আধহাত উঁচুতে উঠে গেল রানার মাথা, ঠাস করে চড় পড়ল গালে। টু শব্দ না করে সহ্য করে নিল রানা। মাথাটা ঝুলতে থাকল চুলের মুঠি ধরা হাত থেকে।\n\nকি যেন গালি দিল লোকটা নিজস্ব ভাষায়, তারপর ছেড়ে দিল চুল। ঠাস করে মেঝেতে ঠুকে গেল রানার মাথা। হাতের বাঁধন পরীক্ষা করল লোকটা টেনে টেনে। পায়ের শব্দটা দূরে সরে গেল। দড়াম করে বন্ধ হয়ে গেল কেবিনের দরজা। মিলিয়ে গেল পদশব্দ।\n\nধীরে ধীরে চোখ মেলে চাইল রানা। মিটমিট করে দু’ফোঁটা পানি ঝরিয়ে ফেলল চোখ থেকে। এবার আবার স্পষ্ট দেখতে পাচ্ছে সে সবকিছু। দ্রুত কাজ সারতে হবে। এরা যারাই হোক, কুটুম বাড়ির দাওয়াত খাওয়াতে যে নিয়ে যাচ্ছে না ওকে সেটা স্পষ্ট। অত্যন্ত শক্তিশালী কোনও দল। এদের প্রতিটি কাজে যেমন বিদ্যুৎ বেগ তেমনি নিখুঁত পারদর্শিতা।\n\nআধ মিনিটের মধ্যেই হাতের বাঁধন খুলে গেল রানার। ছুরিটা রেখে দিল যথাস্থানে। উঠে দাঁড়াতে যাবে ঠিক এমনি সময় পিছন থেকে কথা বলে উঠল একজন লোক।\n\n‘চমৎকার! ভাল ট্রেনিং পেয়েছ তুমি, হে ছোকরা।’\n\nচমকে ফিরে চাইল রানা। ডানহাতে একখানা কোল্ট অটোমেটিক ধরে দাঁড়িয়ে আছে রানার লাথি খাওয়া দুর্ধর্ষ চেহারার লোকটা। বামহাতে একটা পর্দা ফাঁক করে হাসছে তার ভয়ঙ্কর হাসি। পিস্তলটা স্থির দৃষ্টিতে চেয়ে আছে রানার কপালের দিকে। রানা বুঝল, ট্রিগার টিপতে বিন্দুমাত্র দ্বিধা করবে না এই লোক। ধীর স্থিরভাবে কম্বলটা টেনে নিয়ে লজ্জা নিবারণ করল সে। তারপর শান্ত কণ্ঠে জিজ্ঞেস করল, ‘কোথায় নিয়ে যাওয়া হচ্ছে আমাকে? কে তোমরা?’\n\n‘দুঃখিত। এর উত্তর দেয়া আমার পক্ষে সম্ভব নয়।’ দুই পা এগিয়ে ঘরের মধ্যে এসে দাঁড়াল লোকটা। পিস্তলটা সদা সতর্ক দৃষ্টি রাখছে রানার ওপর।\n\n‘কেন?’ আবার প্রশ্ন করল রানা।\n\nমাথা নাড়ল শুধু লোকটা, কোন উত্তর দিল না।\n\n‘বাজে কয়টা এখন?’ নিজের খালি কব্জির দিকে চেয়ে জিজ্ঞেস করল রানা। ‘সেটা বলতে আপত্তি নেই নিশ্চয়ই? কতক্ষণ অজ্ঞান ছিলাম আমি?’\n\n‘ঘণ্টা চারেক। এখন বাজে সাড়ে তিনটে। রেঙ্গ]নের সাড়ে তিনশো মাইল উত্তরে মান্দালয়ে নিয়ে আসা হয়েছে তোমাকে প্লেনে করে। এখন ইরাওয়াদ্দি নদীপথে আরও উত্তরে চলেছ। ব্যস, আর কোন তথ্য জানানো আমার পক্ষে সম্ভব নয়।’\n\nরানা বুঝল ঘোড়েল লোক। ভুলেও একবার ঘড়ির দিকে চাইল না, পাছে সে একটা কিছু করে বসে।\n\n‘আমার ঘড়ি আর জামা-কাপড় খুলে নিয়েছ কেন?’\n\n‘যাতে পালাতে না পারো।\n\n‘জামা-কাপড়ের ব্যাপার না হয় বুঝলাম, কিন্তু ঘড়িটা নিয়েছ কেন? ‘দেখো, মাসুদ রানা, তোমার সম্পর্কে সবকিছু জানা আছে আমাদের। ঘড়িটা যুক্তিযুক্ত কারণেই সরানো হয়েছে।\n\nযেন কিছুই বুঝতে পারেনি, এমনি চোখ করে চেয়ে রইল রানা লোকটার দিকে। কিন্তু কারণ ব্যাখা করার কোন লক্ষণই প্রকাশ পেল না লোকটির মধ্যে। এ নিয়ে আর চাপাচাপি করল না রানা। অন্য পন্থা ধরল সে।\n\n‘মাথাটা ভয়ঙ্কর ধরে আছে।’\n\n‘দুঃখিত। মাথা ধরার ওষুধ এ লঞ্চে নেই,’ বলল লোকটা মৃদু হেসে। ‘সিগারেট আছে?’\n\n‘না। সিগারেট খাই না আমি।’\n\n‘আমার কোটের পকেটে একটা সিগারেট কেস আছে। যদি একটু কষ্ট করে এনে দিতে…’\n\nকোনও উত্তর না দিয়ে মৃদু হাসল লোকটা।\n‘দরকার মনে করলে হাত দুটো বেঁধে রেখে যাও।’\nএবারও কোনও উৎসাহ দেখা গেল না লোকটার। দেয়ালের গায়ে হেলান দিয়ে দাঁড়িয়ে থাকল চুপচাপ। স্থির দৃষ্টিতে চেয়ে আছে পিস্তলটা রানার কপালের দিকে।\n‘তুমি কি মনে করছ সিগারেট আনতে গেলেই এই উলঙ্গ অবস্থায় পালিয়ে যাবো আমি? না হয় আর কাউকে দিয়ে আনিয়ে দাও।’\nনা,’ শান্ত কণ্ঠে বললো লোকটা। ‘তোমার সিগারেট কেস আমরা ভালমত পরীক্ষা করে দেখছি। ওর মধ্যে দুটো সিগারেটে আছে ম্যাগনেশিয়াম বম্ব। আর তোমার ঘড়িটাও ডি-ফিউজ করা হয়েছে। এখন নিশ্চয় বুঝতে পারছ তোমার ব্যাপারে কোনরকম ঝুঁকি কেন নিতে চাইছি না আমি?’\nরানা বুঝল, সহজ পাল্লা নয়। এদের চোখে ধুলো দেয়া সহজ হবে না। এবার সোজাসুজি চেষ্টা করল সে।\nআমাকে পালাতে সাহায্য করো, তোমাকে দশ হাজার টাকা দেব- পৃথিবীর যে কারেন্সিতে চাও।’\nতার চেয়ে প্রাণে বেঁচে থাকাটা অনেক সুখের। নয় কি? বাম হাতের কড়ে আঙুলের নক দিয়ে দাঁতের ফাঁক থেকে কি যেন বের করবার চেষ্টা করছে লোকটা।\n\nএবার প্রাণভরে গালি দিল রানা লোকটাকে। অশ্লীল সব গালি। দেখা যাক রাগিয়ে দিয়ে কোনও সুবিধে হয় কিনা। রেগে গেলে হয়তো কিছু ভুল করবে।\n\nসত্যিই লাল হয়ে উঠল লোকটার হলুদ মুখ। ট্রিগারের ওপর আঙুলের চাপ বাড়ছে, সাদা হয়ে গেছে তর্জনীর নখ রক্ত সরে যাওয়ায়। এখন যে- কোনও মুহূর্তে গুলি করবে লোকটা। ওর হাতের দিকে চেয়ে আছে রানা, গুলিটা বেরুবার ঠিক আগের মুহূর্তেই লাফ দেবে সে। সমস্ত পেশীগুলো টান হয়ে \n\nগেছে রানার ধনুকের ছিলার মত।এমনি সময় সামলে নিল লোকটা। হাসবার চেষ্টা করল, কিন্তু দাঁত বেরোল শুধু, হাসি হলো না।\n\nঅপমান করতে চাও, করো। কিন্তু একটা কথা মনে রেখো, তোমাকে জ্যান্ত রাখার হুকুম আছে আমাদের ওপর। কিন্তু কতখানি জ্যান্ত, সে সম্পর্কে কোন স্পষ্ট নির্দেশ নেই। কাজেই সাবধান। বেশি বাড়াবাড়ি করলে পরে অনুতাপ হবে।’\n\nউঠে দাঁড়াল রানা লোকটার দিকে পিছন ফিরে। জানালার দিকে যাচ্ছিল বাইরেটা দেখবার জন্যে- একটা বড় ঢেউয়ের ওপর পড়ে দুলে উঠল লঞ্চটা। টাল সামলাতে না পেরে পড়ে যাচ্ছিল রানা। রানার দুরবস্থা দেখে মুচকি হাসি এসে পড়ল লোকটার ঠোঁটে। পরমুহূর্তেই ঝপাৎ করে রানার ছুঁড়ে দেয়া কম্বলটা ঢেকে ফেলল ওর চোখ মুখ। পাগলের মত কম্বল সরাবার চেষ্টা করছে সে। বিদ্যুৎগতিতে কাছে এসে দাঁড়াল রানা। প্রচণ্ড শক্তিতে লাথি মারল সে লোকটার হাঁটুর ওপর। খটাং করে মেঝেেেত পড়ল কোল্ট অটোমেটিক। কম্বল সরিয়ে ফেলল লোকটা। ঘাড়ের ওপর পড়ল এসে ভয়ঙ্কর এক জুডো চপ। নিঃশব্দে জ্ঞান হারিয়ে লুটিয়ে পড়ল সে মাটিতে।\nদুই মিনিটে লোকটার জ্যাকেট আর প্যান্ট খুলে পরে নিল রানা। পিস্ত লটা তুলে নিল মেঝে থেকে। তারপর বেরিয়ে এল বাইরে। নদীর তীরটা বেশি দূরে নয়। সিঁড়ি বেয়ে নেমে এল রানা ডেকের ওপর। কেউ নেই। রেলিং টপকে পিস্তলটা পকেটে রাখল সে। হঠাৎ ইঞ্জিন বন্ধ হয়ে গেল লঞ্চটার। ডাইভ দেবার জন্যে হাত দুটো যেই পিছনে নিয়েছে অমনি পিছন থেকে খপ্ করে ধরে ফেলল কেউ রানার দুই হাত। প্রচণ্ড শক্তি সে হাতে। খেলনার মত তুলে নিয়ে এল রানাকে রেলিং-এর এপারে। ছটফট করছে রানা বড়শি গাঁথা মৃগেল মাছের মত। ধড়াস করে ফেলা হলো ওকে ডেকের ওপর। পিস্তলটা বের করে নেয়া হলো পকেট থেকে। হ্যাণ্ডকাপ পরিয়ে দেয়া হলো হাতে। তারপর টেনে দাঁড় করিয়ে প্রচণ্ড জোরে এক থাবড়া মারা হলো ওর নাক-মুখ লক্ষ্য করে। কলকল করে রক্ত বেরিয়ে এল রানার নাক দিয়ে। চোখে আর কিছুই দেখতে পাচ্ছে না সে। সেই অবস্থায় ছেঁচড়ে টেনে নিয়ে চলল ওকে লোকটা ডেকের একপাশে।\nলঞ্চটা তখন একটা ঘাটে ভিড়েছে। ঝপট্ তক্তা বিছানো হলো। রানা দেখল পাঁচ-ছয়জন সশস্ত্র লোক দাঁড়িয়ে রয়েছে ঘাটে। ধাক্কা দিয়ে নামানো হলো ওকে। কিন্তু লঞ্চ থেকে আর কেউ নামল না। অবাক হয়ে পিছনে ফিরে দেখল রানা উঠিয়ে নেয়া হচ্ছে তক্তা। বুঝল, ওদের কাজ এই পর্যন্তই শেষ। রানাকে ধরে দিয়ে গেল ওরা কারও হাতে। কার হাতে?\nপিছন থেকে রাইফেলের নলের গুঁতো পড়ল রানার পিঠে, ‘এগোও।’\nনদীর তীর থেকে বেশ খানিকটা দূরে প্রকাণ্ড এক প্রাসাদে নিয়ে আসা হলো রানাকে। গেটের কাছে দাঁড়ানো সশস্ত্র প্রহরী। প্রশস্ত একটা ঘরে ঢুকে দাঁড়িয়ে পড়ল ওরা।\nএকটা বড় সাইজের সেক্রেটারিয়েট টেবিলের ওপাশে চেয়ারে বসে চীনা সংবাদপত্র পড়ছে একজন লোক, মুখটা দেখা যাচ্ছে না। টেবিলের ওপর রানার দিকে মুখ করে রাখা আছে একখানা মাউজার। ধীরে ধীরে সরে গেল কাগজটা মুখের সামনে থেকে।\nলালচে ভাসা ভাসা ঘোলাটে চোখ, থ্যাবড়া নাক আর মড়ার মত ফ্যাকাসে ঠোঁট- একজন লোক স্থির দৃষ্টিতে চেয়ে আছে রানার দিকে।\nচেয়ারে বসা লোকটার চেহারায় এমন এক ভয়ঙ্কর নিষ্ঠুর ভাব আছে যে নিজের অজান্তেই একবার শিউরে উঠল রানার সর্বশরীর। মানুষ তো নয়, অশরীরী অতপ্ত প্রো যেন একটা। এই লোক করতে পারে না এমন কাজ নেই। ঠাণ্ডা নিস্পৃহ দৃষ্টিটা যেন অন্তস্তল পর্যন্ত দেখতে পাচ্ছে ওর।\nআধ মিনিট চুপচাপ রানার দিকে তাকিয়ে থেকে পিস্তলটা তুলে নিল সে হাতে। রানা এদিক-ওদিক চাইল- বসবার কোন ব্যবস্থা নেই। অর্থাৎ চেয়ার তুলে মারার কোন সুযোগ নেই।\nআমার নাম মেজর টিং ফং। আমরা আসামীদের জন্যে বসবার কোন ব্যবস্থা রাখি না।’\nআসামী?’ বিস্মিত দৃষ্টিতে চাইল রানা টিং ফং-এর হাতে ধরা মাউজারের দিকে। একটা সাইলেন্সার পাইপ পেঁচিয়ে পেঁচিয়ে লাগাচ্ছে লোকটা পিস্তলের মুখে।\nসাইলেন্সার ব্যবহার করি আমরা সাধারণত। নইলে বিচ্ছিরি শব্দ হয়।’ যেন আপন মনে বলছে টিং ফং। ‘চিন্তা করবেন না, আমার হাতের টিপ অব্যর্থ। খুব বেশি কষ্ট হবে না। এখানে এইঘরে আজ পর্যন্ত মোট…’\nএটা কি রেড লাইটনিং টং-এর আস্তানা?’ হঠাৎ বাধা দিয়ে জিজ্ঞেস করল রানা।\nরেড লাইটনিং টং? নাহ্। আপনি আমাদের টং-এর লোক বলে ভুল করেছিলেন বুঝি?’ মুচকে হাসল মেজর টিং ফং। ‘আমরা টং নই। আর এই আস্তানাটাও ঠিক আমাদের নয়। আপাতত কয়েকদিনের জন্যে আছি আমরা এখানে। আসলে এটা পাকিস্তান ও চাইনিজ সিক্রেট সার্ভিসের একটা যৌথ আস্তানা, মেজর মাসুদ রানা।\nউত্তরটা শুনে হতভম্ব হয়ে গেল রানা প্রথমে। তারপর অসম্ভব রাগ হলো ওর। তাহলে এইসব কাণ্ড করবার কি অর্থ?\nআমার হাতকড়া খুলে দিতে বলুন,’ বলল রানা কঠোর কণ্ঠে।\nকোন উত্তর দিল না ভয়ঙ্কর লোকটা। সাইলেন্সার লাগানো পিস্তলটা এবার রানার বুকের দিকে সোজা তাক করে ধরল।\n‘হাতকড়া খুলে দিন, মেজর টিং ফং। নইলে মস্ত বিপদে পড়বেন। কেন আমাকে ধরে আনা হয়েছে এখানে তার জবাবদিহি করতে হবে আপনাকে, আবার বলল রানা গম্ভীর কণ্ঠে\nলালচে ঘোলাটে চোখ মেলে চেয়ে রইল লোকটা রানার দিকে। এ কথার কোন জবাব দিল না। ঠোঁটের কোণে চাপা বাঁকা হাসি। কিছুক্ষণ চুপ করে থেকে ধীরে ধীরে বলল সে, ‘আমাদের চোখকে আপনি ফাঁকি দিতে পারেননি, মিস্টার মাসুদ রানা। আমরা ইন্টেলিজেন্স ডিপার্টমেন্টের বিশ্বাসঘাতক ডাবল-এজেন্টদের নিয়ে ডিল করি। তাদের খুঁজে বের করে নির্মূল করবার দায়িত্ব আমাদের ওপর।’\nপিস্তলটা ঠিক হার্ট বরাবর চেয়ে আছে এখন।\nকোনও দোষী লোক আজ পর্যন্ত আমাদের চোখকে ফাঁকি দিতে পারেনি। বুড়ো আঙুলের চাপে ক্লিক করে সেফটি ক্যাচ অফ হয়ে গেল।\n‘দোষী লোক! কি বলছেন আপনি, মেজর…’\n‘হ্যাঁ, দোষী। যেসব চীনা বা পাকিস্তানী সিক্রেট এজেন্ট নিজ নিজ দেশের সঙ্গে বিশ্বাসঘাতকতা করে, তারাই কেবল আমাদের আসামী।’\n‘এই জন্যেই কি আমাকে এখানে নিয়ে আসা হয়েছে?’ থ হয়ে গেল রানা। ‘আমি বিশ্বাসঘাতক?’ আবার সেই রাগটা অনুভব করল রানা। ঘাড়ের কাছে কয়েকটা চুল শিরশির করে উঠল। ‘অসম্ভব!’\n‘তাই নাকি?’ টিটকারির ভঙ্গিতে জিজ্ঞেস করল মেজর টিং ফং। তর্জনীর নখটা সাদা হয়ে আসছে আঙুলটা ট্রিগারের ওপর চেপে বসায়। আবার মুখ খুলল সে।\n‘ঠিক আপনার মত সবাই অবাক হবার ভান করে। মৃত্যুর পূর্ব মুহূর্তেও তাদের মুখ থেকে সত্যি কথা বের করা যায় না।’\n\n‘মাথা খারাপ হয়ে গেছে আপনার!’ রানার দৃঢ় ধারণা, ঠিক তাই হয়েছে লোকটার। ‘আমি, মাসুদ রানা… বিশ্বাসঘাতক!’\n\nরানার কথাগুলো যেন শুনতেই পায়নি এমনিভাবে নিজের কথা বলে চলল মেজর টিং ফং।\n‘মানুষ মাত্রই নির্দোষ, নিষ্পাপ। আমার কপাল ভাল, কে ভাল কে মন্দ সে বিচারের ভার আমার ওপর নেই। আমার কাজ কেবল শাস্তি দেয়া। আমি হুকুমের চাকর।’\nলালচে ঘোলাটে চোখ দুটো লাল হয়ে উঠল। জ্বলজ্বল করছে যেন সেগুলো রক্ত পিপাসায়। ট্রিগারের ওপর চাপ বাড়ল আর একটু।\nমৃত্যুর জন্যে প্রস্তুত হও, মাসুদ রানা! \nটিপে দিল সে ট্রিগারটা।"
    },
    {
      "chapter_id": "c2",
      "chapter_title": "দুই",
      "content": "খট্ করে শব্দ হলো কেবল, গুলি বেরোল না পিস্তল থেকে। খনখনে গলায় হেসে উঠল মেজর টিং ফং। উঠে দাঁড়াল চেয়ার ছেড়ে।\n‘মাফ করবেন, মেজর মাসুদ রানা। হাতে সময় আছে, তাই একটুখানি বাস্তব রসিকতা করছিলাম, আমার চীফ একটু ব্যস্ত আছেন, এক্ষুণি ডাক আসবে আপনার, ততক্ষণ…’\nটেবিলের ওপর টেলিফোন বেজে উঠল। একটিও কথা না বলে রিসিভার কানে তুলে শুনল সে বিশ সেকেণ্ড, তারপর নামিয়ে রাখল।\n‘হাত কড়াটা খুলে দাও। চলুন, মেজর রানা। তলব এসেছে চীফের কাছ থেকে। দোতলায় যেতে হবে আমাদের এখন। তোমরা থাকো, তোমাদের আর যেতে হবে না।’\nসিঁড়ি দিয়ে উঠেই লম্বা করিডর। তিনটে ঘর ছেড়ে বাঁয়ে গেছে আরেকটা করিডর। শেষের ঘরটার সামনে গিয়ে দাঁড়াল রানা। দুটো টোকা দিয়ে অনুমতির অপেক্ষা না করেই রানাকে নিয়ে ঢুকে পড়ল টিং ফং ঘরের ভিতর।\nঘরের মেঝেতে পুরু লাল কার্পেট বিছানো। প্রথমেই চোখ পড়ল রানার ঘরের দেয়ালে টাঙানো বিভিন্ন রকমের বন্দুক, রাইফেল, পিস্তল ও রিভলভারের ওপর। মারলিন কারবাইন, মসবার্গ আর উইনচেস্টার রাইফেল, ফারলাখ, ফিনিশ লায়ন, ওয়ালথার, সাকো- কি নেই? আর্জেন্টিনার ব্যালেস্টার মলিনা, ইটালিয়ান গ্লিসেনটিস, সুইডিস লাটিস, আর রাশান ম্যাকারভ- সব রকম আছে। শেষের তাকে সাজানো আছে কয়েকটা টেলিস্কোপিক সাইট, সায়ানাইড ফায়ারিং সিগারেট কেস, টাইম বম্ব ফিট করা মিনিয়েচার ক্যামেরা আর এক্সপ্লোসিভ রিস্টওয়াচ।\nতারপরই দেখতে পেল রানা, একটা মস্ত বড় বাঁকা সেক্রেটারিয়েট টেবিলের ওপাশে বসে ফাইল ঘাঁটছে একজন লোক। একনজরেই অনায়াসে চিনতে পারল রানা। চাইনিজ সিক্রেট সার্ভিসের চীফ, অ্যাডমিরাল হো ইন। এবার সত্যি অবাক হলো রানা। এ ভাবে ধরে আনা হলো কেন ওকে?\n‘আসুন, মেজর মাসুদ রানা।’ সহাস্যে স্বাগত জানালেন অ্যাডমিরাল। ‘বসুন ওই চেয়ারটায়। টিং ফং, তুমি এখন যেতে পারো। ঠোঁটের ওপর রক্ত দেখেই বোঝা যাচ্ছে যাত্রাটা তেমন উপভোগ্য হয়নি মাসুদ রানার। তাছাড়া সারাটা দিন খাওয়া-দাওয়া হয়নি ওঁর। সেই ব্যবস্থা করো গিয়ে তুমি। দরকার হলেই ডাকব তোমাকে।…কই, বসুন?’\nঅবাক হয়ে চেয়ে আছে রানা জানালার দিকে। ছিপছিপে লম্বা একজন লোক রানার দিকে পিছন ফিরে দাঁড়িয়ে জানালার বাইরে চেয়ে রয়েছে। দাঁতে চেপে ধরা পাইপ থেকে ধোঁয়া উঠছে অল্প অল্প। অ্যাডমিরাল হো ইনের কথা কানে ঢুকল না রানার। হাঁ হয়ে গেল ওর মুখটা। বাইরের দিক থেকে দৃষ্টি ফিরিয়ে নিয়ে ধীরে ধীরে ঘুরে দাঁড়ালেন পাকিস্তান কাউন্টার ইন্টেলিজেন্সের চীফ, মেজর জেনারেল রাহাত খান।\nদীর্ঘ পদক্ষেপে টেবিলের কাছে চলে এলেন রাহাত খান। অ্যাডমিরাল হো ইনের পাশের চেয়ারটায় বসে গম্ভীর কণ্ঠে বললেন, ‘বসো, রানা।\nবিস্মিত রানা বসল একটা চেয়ারে। মাথার মধ্যে অনেকগুলো চিন্তা একসাথে ভিড় করে এসে গোলমাল করে দিল সবকিছু। কিছুই বুঝতে পারছে না সে। মান্দালয়ে রাহাত খান, হো ইন- এরা কেন? ওকেই বা ছেলে-ভুলানো কাজ দিয়ে রেঙ্গনে পাঠানো হয়েছিল কেন? ধরেই বা আনা হলো কেন এমন রূঢ় ভাবে? কি এদের উদ্দেশ্য? মেজর টিং ফং কি ঠিকই বলেছিল? তাকে বিশ্বাসঘাতক বলে সন্দেহ করে এখানে ধরে আনা হয়েছে?\n‘এসবের কি অর্থ, স্যার?’ জিজ্ঞেস করল রানা আহত কণ্ঠে।\n‘অর্থ আছে। তোমার সব প্রশ্নেরই সদুত্তর পাবে। কিন্তু তার আগে খাওয়া-দাওয়াটা সেরে নিতে চাও?’\n‘না, স্যার। এক্ষুণি জানতে চাই আমি কেন এভাবে…’\n‘আমিই বরঞ্চ শুরু করি, কি বলেন, মেজর জেনারেল?’ হঠাৎ বলে উঠলেন অ্যাডমিরাল হো ইন। ‘আমার মুখ থেকে শুনলে আঘাতটা কম লাগবে মেজর রানার। মোটামুটি ব্যাপারটা হচ্ছে এই যে, আপনি তলে তলে ভারতের সাথে হাত মিলিয়েছেন, কিংবা অদূর ভবিষ্যতে ওদের পক্ষে কাজ করবেন বলে গোপনে চুক্তিবদ্ধ হয়েছেন, এই সন্দেহ করে আপনাকে এখানে ধরে আনা হয়েছে।\n‘আমি কী এমন কাজ করেছি, যার জন্যে আপনাদের মনে এই জঘন্য সন্দেহ?’ জিজ্ঞেস করল রানা বিস্মিত কণ্ঠে।\n‘একটা-দুটো প্রমাণে আমাদের সন্দেহ উৎপন্ন হয়নি, মেজর মাসুদ রানা। অসংখ্য প্রমাণ হাতে আছে আমাদের। কোটা বলব? ভারতীয় এজেন্টের কাছে পাকিস্তানের অনেক গোপন তথ্য পাচার করেছেন আপনি, বেইজিং-এ চীনা সামরিক ঘাঁটির ছবি তুলে দিয়েছেন ওদের হাতে, ভারতে কার্যরত চীনা ও পাকিস্তানী এজেন্টদের লিস্ট ধরিয়ে দিয়েছেন ওদের হাতে…কত বলব? সব রিপোর্ট টাইপ করা আছে আমাদের কাছে, আপনি পাবেন এককপি।’\n‘আপনারও কি এই মত, স্যার?’ সোজাসুজি চাইল রানা রাহাত খানের চোখের দিকে। ‘আপনিও কি বিশ্বাস করেন এ-সব কাজ আমার দ্বারা সম্ভব?’\n‘আমার বিশ্বাস-অবিশ্বাসে কিছুই এসে যায় না, রানা, দাঁতের ফাঁক থেকে পাইপটা হাতে নিয়ে বললেন রাহাত খান। ‘স্পষ্ট প্রমাণ আছে তোমার বিরুদ্ধে, পুরো এক ঘণ্টার একটা ফিল্ম আছে, গোটা পঞ্চাশেক স্টিল ফটোগ্রাফ আছে…’\n‘গোড়া থেকে বুঝিয়ে বলুন, স্যার।’ আকাশ ভেঙে পড়ল রানার মাথার ওপর। মেজর জেনারেল রাহাত খানের মুখে এই কথা শুনবে, কল্পনাতেও ছিল না ওর।\n‘আমিই বলছি,’ বললেন অ্যাডমিরাল। ‘ব্যাপারটা শুরু হয়েছে দু’মাস আগে জেনেভায়। মাতাল অবস্থায় হোটেলে ফিরছিলেন আপনি অনেক রাতে। আপনাকে ঘরে পৌঁছে দেয় ভারতের একজন প্রতিভাবান সিক্রেট এজেণ্ট সুহর্ষ নাগ। এবং একজন পরমাসুন্দরী ভারতীয় মহিলা এজেন্টকে ঢুকিয়ে দেয় আপনার ঘরে। বাকি ব্যাপারটা বুঝতেই পারছেন। ছবি তোলার বন্দোবস্তটাও সে-ই করেছিল। আমাদের কষ্ট করতে হয়নি। তিনদিন পরে মেয়েটির লাস পাওয়া গিয়েছিল হোটেলের সুইমিং পুলে। আপনি প্রকৃতিস্থ হয়েই বুঝতে পেরেছিলেন কি ভুল করে ফেলেছেন- তাই এইভাবে মুক্তি পেতে চেষ্টা করেছিলেন, কিন্তু জড়িয়ে পড়লেন আরও। সুহর্ষ নাগ সময় মত সাহায্য না করলে খুনের দায়ে জেল খাটতে হত আপনাকে।\n‘আচ্ছা! তাহলে খুনও করেছি?’ চিবিয়ে চিবিয়ে বলল রানা কথা কয়টা। ‘কেবল তাই নয়, নিজেকে সম্পূর্ণ ভাবে বিক্রি করে দিয়েছেন সুহর্ষের কাছে। অবশ্য আপনি ওর হাত থেকে নিস্তার পাওয়ার জন্যে চেষ্টার ত্রুটি করেননি, কিন্তু এতগুলো ছবি এবং জ্বলন্ত প্রমাণ সুহর্ষের হাতে থাকায় তেমন কোন সুবিধা করে উঠতে পারেননি। অনিচ্ছাসত্ত্বেও রাজি হতে হয়েছে আপনাকে সুহর্ষের প্রস্তাবে। এবং তারপর থেকে আপনি ডাবল এজেন্টের কাজ করে চলেছেন- বিনিময়ে পয়সাও পাচ্ছেন প্রচুর। বিভিন্ন দেশের পাকিস্ত ানী হাই কমিশনারের অফিস থেকেও আপনি অনেকগুলো ডকুমেন্টের ফটোগ্রাফ তুলে পাচার করেছেন ইণ্ডিয়ান সিক্রেট সার্ভিসের কাছে। ঢাকায় ফিরেও পূর্ণোদ্যমে কাজ করে যাচ্ছিলেন, এমন সময় আপনাকে টোকিও হয়ে বেইজিং যাওয়ার প্রস্তাব দেয়া হলো, আমাদের অনুরোধে। যেন অনিচ্ছাসত্ত্বেও যাচ্ছেন, এমনি ভাব করে ভেতর ভেতর আহ্লাদে আটখানা হয়ে চলে গেলেন আপনি বেইজিং আপনার নতুন প্রভুদের নির্দেশে কিছু তথ্য জোগাড় করতে। কি, মনে পড়েছে এখন সব কথা?’\nকোনও উত্তর দিল না রানা।\n‘আরও বলব? আপনার অজান্তে ঢাকার পি.সি.আই. হেড কোয়ার্টারে ঢুকেছেন আপনি মাইক্রো ট্রান্সমিটার সঙ্গে নিয়ে, ফলে অপূরণীয় ক্ষতি হয়ে গেছে চীন ও পাকিস্তানের। পৃথিবীর বিভিন্ন জায়গার অন্তত একশো জন সিক্রেট এজেন্টকে কায়দা মত বাগে এনে ফেলবে ওরা অল্পদিনের মধ্যেই, ওদের ডাবল এজেন্ট হিসেবে কাজ করতে বাধ্য করবে। আরও শুনবেন?’ এতক্ষণ একটানা কথা বলে লম্বা করে দম নিলেন অ্যাডমিরাল।\n‘বলুন, বলুন। থামলেন কেন? আর কি কি করেছি শুনি,’ বলল রানা তিক্ত কণ্ঠে।\nএবার কথা বললেন মেজর জেনারেল রাহাত খান। পাইপটা ধরিয়ে নিয়েছেন তিনি ইতিমধ্যে।\n‘এ ব্যাপারে আর বিশেষ কিছু বলার নেই তোমাকে। সীলমোহর করা চিঠি দেয়া হয়েছিল নিজহাতে বেইজিং পৌঁছে দেবার জন্যে, সেটা ওদের না দিয়ে আজ তুমি পোস্ট করেছ নয়াদিল্লীর ঠিকানায়। এরপরেও তোমাকে মুক্ত রাখা যুক্তিযুক্ত মনে না করায় ধরে নিয়ে আসা হয়েছে এখানে। আমি আজই সকালে চলে এসেছি জরুরী খবর পেয়ে।’\n‘আচ্ছা। এবার আমার কপালে কি ঘটতে চলেছে? ফাঁসি না যাবজ্জীবন কারাদণ্ড?’ জিজ্ঞেস করল রানা শান্ত কণ্ঠে।\n‘প্রথমে তোমাকে আচ্ছা করে ইন্টারোগেট করা হবে, মারধোর করা হবে অল্পবিস্তর, তারপর একটা প্লেনে করে পাঠিয়ে দেয়া হবে পাকিস্তানে কোর্ট মার্শালের জন্যে। পথে দু’জন গার্ড এবং একজন পাইলটকে হত্যা করে তুমি প্লেনটাকে ক্র্যাশ ল্যাণ্ড করাবে ভারতীয় এলাকায়।’\nবিস্ফারিত দৃষ্টিতে চেয়ে রইল রানা মেজর জেনারেল রাহাত খানের তীক্ষ্ণ দুই চোখের দিকে। দশ সেকেণ্ড একটি কথাও বেরোল না ওর মুখ থেকে। রাহাত খানের ঠোঁটের কোণে পাতলা একফালি রহস্যময় হাসি।\n‘কিন্তু…কিন্তু…’ থেমে গেল রানা। আবার কথা বললেন রাহাত খান।\n‘ব্যাপারটার গুরুত্ব নিশ্চয়ই বুঝতে পারছ। ভয়ঙ্কর একটা ঝুঁকি নিতে হবে তোমাকে। ইচ্ছে করলে এখনও এড়িয়ে যেতে পারো। ভেবে দেখো ভাল করে।’\nধীরে ধীরে অনাবিল হাসিতে উদ্ভাসিত হয়ে উঠল রানার মুখ। বুকের ওপর চাপানো দশ মণী পাথরটা কেউ তুলে নিয়েছে যেন। চট্ করে চোখ ফিরিয়ে দেখল অ্যাডমিরালের মুখেও হাসি। রানাকে এড়িয়ে চোখ টিপে ইশারা করতে গিয়েছিলেন তিনি রাহাত খানকে, ধরা পড়ে গেলেন।\n‘কিন্তু, স্যার, মাসুদ রানা হিসাবে এতদিন কাউকে দিয়ে যদি অভিনয় করিয়ে থাকেন, আমার চেহারা দেখলেই বুঝে ফেলবে ওরা।’\n‘না। সে সম্ভাবনা নেই। সুহর্ষ নাগ আমাদের লোক। আর তোমার নামে যে লোকটাকে এতদিন চালিয়েছি সে দেখতে অনেকটা তোমারই মত। চুলগুলো পর্যন্ত তোমার মত করে ছাঁটিয়ে নেয়া হয়েছিল। আর সিনেমা রীলটা তোলা হয়েছিল আমাদের ফটোগ্রাফিক ল্যাবরেটরিতে সেট তৈরি করে নিয়ে। বেশিরভাগ সময়ই লোকটার মুখ আবছা রাখা হয়েছে- যখন স্পষ্ট করে দেখানো হয়েছে তখন সেটা তোমার ছবি।\n‘ঢাকায় যে ভারতীয় এজেন্ট মাসুদ রানাকে কন্ট্যাক্ট করেছিল, সে তো নকল মাসুদ রানাকে স্পষ্ট দেখেছে?’ জিজ্ঞেস করল রানা।\n‘দেখেছে। কিন্তু সাক্ষ্য দিতে আসবে না সে আর কোনদিন। সড়ক দুর্ঘটনায় মৃত্যু হয়েছে তার,’ গম্ভীর মুখে বললেন রাহাত খান।\nভুরু কুঁচকে গেল রানার। খুন-খারাপি পছন্দ করেন না মেজর জেনারেল। কতখানি সিরিয়াস ব্যাপার হলে এতসব আয়োজন দরকার হতে পারে, উপলব্ধি করল রানা। বুঝল ওর জীবনের অন্যতম শ্রেষ্ঠ অ্যাসাইনমেন্ট এসে উপস্থিত হয়েছে আজ সামনে। চীন-পাকিস্তানের যৌথ কোনও ব্যাপার। ভয়ঙ্কর কোন কাজের কথা পাড়বে এক্ষুণি বুড়ো। ছলকে উঠল এক ঝলক রক্ত ওর বুকের ভিতর।\n‘তা, অন্য কাউকে দিয়ে অভিনয় না করিয়ে গোড়াতেই আমাকে বলেননি কেন, স্যার? অনর্থক…\n‘অনর্থক আমি কোন কাজ করি না, রানা।’ চাবুক পড়ল যেন রানার পিঠে।\n‘সরি, স্যার, আমি ঠিক তা বলতে চাইনি…’\n‘বুঝেছি। তোমাকে প্রথমেই আনা হয়নি এই জন্যে যে, প্রথমেই যদি হঠাৎ কোন সড়ক দুর্ঘটনায় তোমার মৃত্যু হয় তাহলে আমাদের সমস্ত প্ল্যান ভেস্তে যাবে। তোমাকে দূরে সরিয়ে রেখে আগে অন্য লোককে দিয়ে তাই পথ পরিষ্কার করেছি। তুমি এই প্ল্যানের একটা অবিচ্ছেদ্য অংশ।’\n‘খুবই সাদঘাতিক ব্যাপার মনে হচ্ছে?’\n‘হ্যাঁ।’ এতক্ষণে কথা বললেন অ্যাডমিরাল। ‘আপনি যদি সফল হতে না পারেন তাহলে আগামী ছয় মাসে পৃথিবীর চেহারা পাল্টে যাবে। সিক্রেট সার্ভিসের ইতিহাসে এক মহা বিপ্লব ঘটতে চলেছে, মেজর রানা। আপনি যদি ঠেকাতে না পারেন তাহলে আমাদের একটা তথ্যও ওদের কাছে অজানা থাকবে না। আমাদের অস্ত্র তৈরির আগেই তার ফর্মুলা মুখস্থ হয়ে যাবে ওদের। আমাদের সরকার কি প্ল্যান করতে যাচ্ছে, জেনে ফেলবে ওরা বৈঠকে আলোচনা হবার আগেই। এমন কি আমাদের রাষ্ট্রীয় নেতারা কি চিন্তা করছে তাও অজানা থাকবে না ওদের কাছে। ছয় মাসের মধ্যেই সারা বিশ্বকে হাতের মুঠোয় নিয়ে আসবে ইণ্ডিয়া। যে কোন রাষ্ট্র যত শক্তিশালীই হোক, মাথা নোয়াতে বাধ্য হবে ভারতের কাছে। কল্পনা করতে পারেন কি ভয়ঙ্কর অবস্থা সেটা?’\nরানা কিছুতেই ভেবে পেল না কি করে তা সম্ভব। কি এমন ব্যাপার ঘটাচ্ছে ভারত যাতে মহাচীন পর্যন্ত কেঁপে উঠেছে?\n‘পাগলামি মনে হচ্ছে আপনার কাছে, তাই না?’ সিগারেট ধরালেন অ্যাডমিরাল। ‘আসলে ব্যাপারটা শুরু হয়েছিল পাগলামি থেকেই। গোড়া থেকে শুনুন। গদি আঁটা চেয়ারে একটু নড়ে চড়ে বসে আরম্ভ করলেন তিনি। ‘লোকটার নাম সাদেক খান। জন্ম ঢাকা জেলায়। অত্যন্ত মেধাবী ছাত্র ছিল। কিন্তু বি.এ. পরীক্ষার পরই মাথা খারাপ হয়ে যায়। মাঝে মাঝে একটু ভাল থাকে- বছর খানেক চাকরি করে এ-অফিস ও অফিসে, অদ্ভুত ধূর্ততার সাথে প্রচুর পয়সা উপার্জন করে, তারপর আবার মাস ছ’য়েক কাটায় পাবনার মেন্টাল হসপিটালে। কেবল মাথা খারাপ হলে হত, ১৯৬৪ সালের জানুয়ারি মাসে একটা গাড়ির তলায় চাপা পড়ে মাথায় চোট পেয়েছিল লোকটা, দৃষ্টিশক্তিটা বাঁচাবার জন্যে মাথার মধ্যে সূক্ষ্ম একটা অপারেশন করতে হয়েছিল- সেই থেকে অদ্ভুত এক ধরনের বিকৃতি দেখা দিয়েছে ওর মধ্যে। এখানে-সেখানে যুবতী নারীর মৃতদেহ পাওয়া যেতে আরম্ভ করল পঁয়ষট্টি সালের গোড়া থেকে। অষ্টম খুনের পরই ধরা পড়ল লোকটা। বিচারে কিন্তু পাগল সাব্যস্ত হলো। মেন্টাল হসপিটালের সেলে পুরে দেয়া হলো ওকে।\nচুপচাপ সিগারেট টানলেন অ্যাডমিরাল কিছুক্ষণ।\n‘গত বছর জুলাই মাসে বন্দী স্পাই বিনিময় হলো ভারত ও পাকিস্তানের মধ্যে। হঠাৎ সাদেক খানকে চেয়ে বসল ভারত সরকার দুইজন মূল্যবান পাকিস্তানী এজেন্টের বিনিময়ে। এক কথায় রাজি হয়ে গেল পাকিস্তান…’\n‘ঠিক এক কথায় নয়,’ বাধা দিলেন রাহাত খান। ‘আমরা সাদেক খান সম্পর্কে সব রকম খোঁজ-খবর নিলাম। কিন্তু অনেক চেষ্টা করেও তাকে ভারতীয় এজেণ্ট হিসাবে দাঁড় করানো গেল না। হাসপাতালে খবর নিয়ে জানা গেল প্যারানোইয়ার প্রথম স্টেজ চলছে ওর। ওর ধারণা প্রত্যেকটা লোক ওকে হত্যা করবার সুযোগ খুঁজছে। তার ওপর আরেক উপসর্গ- মঙ্গলগ্রহের লোকদের সঙ্গে নাকি টেলিপ্যাথির সাহায্যে কথা বলছে সে অনর্গল। আমরা বুঝলাম- যদি অতীতে ভারতের হয়ে কোন কাজ করেও থাকে, এখন লোকটা বদ্ধ পাগল। কাজেই রাজি হয়ে গেলাম।\n‘ব্যাপারটা ওখানেই শেষ হয়ে যেত, কিন্তু মাস দু’য়েক পর হঠাৎ পাওয়া গেল সাদেক খানের ডায়েরীটা। লুকিয়ে রেখেছিল সে ওটা ভেন্টিলেটার গ্রিলের ওপর- হোয়াইট ওয়াশ করতে গিয়ে মিস্তিরীর চোখে পড়েছিল ওটা। হয়তো ওর মধ্যে কোন তথ্য থাকতে পারে মনে করে নার্স সে ডায়েরীটা দিয়েছিল সাদেক খান যে সাইকিয়াট্রিস্টের পেশেন্ট ছিল তাকে। তার ডেস্কে পড়েছিল ওটা হপ্তা খানেক, তারপর হঠাৎ একদিন পাতা উল্টেই অবাক হয়ে গিয়েছিল ডক্টর নিয়াজ। এতই আশ্চর্য কয়েকটা কথা লেখা ছিল ওতে যে, সেই দিনই সে ডায়েরীটা তুলে দেয় পুলিসের হাতে। সেখান থেকে সোজা চলে আসে আমাদের কাছে- কারণ আমরাই ডিল করছিলাম সাদেক খানের কেস।’\nপাইপটা টেবিল থেকে তুলে নিয়ে আবার ধরাবেন কিনা ভাবলেন রাহাত খান, তারপর নামিয়ে রাখলেন সেটা টেবিলের ওপর।\n‘প্রত্যেকটা লোককে সন্দেহের চোখে দেখতে আরম্ভ করেছিল সাদেক খান। ডাক্তারদের ওপরই সন্দেহ ছিল ওর সবচেয়ে বেশি। এইসব অনুভূতির কথা লেখা আছে ডায়েরীতে। আশ্চর্যের কথা এই যে, প্রত্যেকটা ডাক্তার এবং নার্সের নিজেদের মধ্যেকার টুকরো টুকরো আলাপ-আলোচনা হুবহু লেখা আছে ডায়েরীতে। এমন কি জটিল সব কেস হিস্ট্রি পর্যন্ত হুবহু টোকা আছে। সবচেয়ে অবাক কাণ্ড ডক্টর নিয়াজ বলছেন উনি যে-কথা কখনও কাউকে বলেননি, মনে মনে চিন্তা করেছেন কেবল, সেইসবও হুবহু লেখা আছে।\n‘প্রথম দিকে তথ্যের কিছু কিছু ভুল-ভ্রান্তি ছিল, কিন্তু মাঝামাঝি আসতেই বোঝা যায় এক অসাধারণ ক্ষমতা অর্জন করেছে সাদেক খান। এভিয়েশন টার্ম দেখে আমরা পি.আই.এ-র প্রত্যেকটি পাইলটের সাথে যোগাযোগ করেছি। দেখা গেছে ল্যাণ্ডিং করবার সময় গ্রাউণ্ড কন্ট্রোলের সাথে তাদের কথাবার্তা লেখা আছে ডায়েরীতে। এমন কি একজন পাইলট বলল তার ব্যক্তিগত জীবনের দুই-একটা কথা চিন্তা করছিল সে সেই সময়ে তাজ্জব কথা, হুবহু সেই চিন্তাগুলো লেখা আছে- এমন কি তার স্ত্রী-পুত্র- কন্যাকে সে যে-নামে ডাকে সে-সবও ঠিক ঠিক লিখে গেছে সাদেক খান।\n‘আশ্চর্য!’ বলল রানা।\n‘আরও অনেক কথা লেখা আছে ডায়েরীতে। সেসব তেমন গুরুত্বপূর্ণ নয়, কিন্তু তার থেকে একটা কথা জানা গেছে, দূরত্ব সাদেক খানের এই টেলিপ্যাথিক কনট্যাক্টে কোন রকম বাধার সৃষ্টি করে না। আমরা খোঁজ নিয়ে দেখেছি হাজার হাজার মাইল দূরের কথাবার্তা লাইনকে লাইন লিখে গেছে সে নির্ভুলভাবে। বিস্ময়কর ব্যাপার, তাই না? যে-কোন লোকের চিন্তা ভাবনা, কথাবার্তা জানতে পারছে লোকটা। ঠিক যেন রেডিও রিসিভার।\n‘সত্যিই আশ্চর্য!’ বলল রানা। ‘কোনমতে ওর এই ক্ষমতার কথা টের পেয়ে ভারত নিয়ে গেছে ওকে। ওকে এখন ব্যবহার করবে আমাদের বিরুদ্ধে…’\n‘না। তার চেয়েও বড় কিছু। সে সব কথায় পরে আসছি। বর্ডার ক্রস করবার পরই সাদেক খানকে রাজকীয় সম্মানের সঙ্গে হেলিকপ্টারে করে নিয়ে যাওয়া হয়েছে দিল্লী, সেখান থেকে কোলায়ের লেকের একটা সুরক্ষিত ক্লিনিকে। দক্ষিণ ভারতের ঈস্টার্ন ঘাটে গোদাবরী আর কৃষ্ণা নদীর মাঝামাঝি এলাকায় রয়েছে বিশাল এই কোলায়ের লেক। ইলোরের কাছে। ছোট ছোট অনেকগুলো দ্বীপ আছে এই লেকের মধ্যে। একটার নাম ওঙ্কার। এই ওঙ্কার দ্বীপে সেই সুরক্ষিত ক্লিনিক। হঠাৎ থেমে সোজাসুজি রানার চোখের দিকে চাইলেন রাহাত খান। ‘কবীর চৌধুরীকে মনে আছে?’\n‘কবীর চৌধুরী! রাঙামাটির ডুবো পাহাড়ের সেই পাগল বৈজ্ঞানিক ‘হ্যাঁ। কৌশলে জেল থেকে পালিয়ে ইণ্ডিয়ায় চলে যায়। সেই কবীর চৌধুরীই এ সমস্তকিছুর উদ্যোক্তা। সে-ই আবিষ্কার করে সাদেক খানকে। এবং ভারত সরকারের মাথায় এই প্ল্যানটা ঢোকায়। এই প্রজেক্টটা পরিচালনা করছে কবীর চৌধুরী। মানুষ মরণশীল। কবীর চৌধুরী জানে হাজার চেষ্টা করলেও সাদেক খানের আয়ু বাড়াতে পারবে না সে। তাই ওর ব্রেনের অনুরূপ কম্পিউটার তৈরি করছে এখন। কাজ প্রায় সম্পূর্ণ। তৈরি হয়ে গেলে পৃথিবীর কোন তথ্য আর অজানা থাকবে না ওদের কাছে। সে এক ভয়ঙ্কর অবস্থা রানা। আর আমরা যা জানতে পেরেছি সেটা আরও ভয়ঙ্কর। যদিও ভারতের সাহায্য নিয়ে যন্ত্রটা তৈরি করছে কবীর চৌধুরী, ভারত এর ফল ভোগ করতে পারবে না। অত্যন্ত শক্তিশালী একটা ইন্টারন্যাশনাল গ্যাঙ তৈরি করেছে কবীর চৌধুরী- যন্ত্রটা তৈরি হলেই তারা ছোবল মারবে ভারতের বুকে। যাই হোক, আপাতত সাদেক খানকে দেশে ফিরিয়ে আনতে হবে আমাদেরকে, রানা।\n‘তার মানে আমাকে যেতে হচ্ছে ওঙ্কার দ্বীপে?’\n‘হ্যাঁ। সমস্ত পৃথিবীর স্বার্থেই ওদের ঠেকানো দরকার। তোমার কি মনে হয়?’\n‘নিশ্চয়ই, স্যার। নইলে গোপন বলে কিছু থাকবে না। পৃথিবীর সমস্ত সামরিক, রাজনৈতিক, বৈজ্ঞানিক তথ্য জানা হয়ে যাবে ওদের এবং নিজেদের ইচ্ছেমত ব্যবহার করবে ওরা ওসব তথ্যকে। সারা দুনিয়া ওদের হাতের ক্রীড়নক হয়ে পড়বে। আশ্চর্য! কিন্তু সত্যিই কি টেলিপ্যাথি দিয়ে এইসব ব্যাপার সম্ভব?’\n‘এ নিয়ে আমিও আলাপ-আলোচনা করেছি কয়েকজন বিশিষ্ট বিশেষজ্ঞের সাথে। তাঁরা বলছেন, অত্যাধুনিক বিজ্ঞান এতদিনে স্থির নিশ্চিত হয়েছে যে, সত্যিসত্যিই এমন একটা জিনিস আছে। খুব সম্ভব ব্রেন অপারেশনের পরেই ওর এই ক্ষমতা জন্মেছে।’\n‘প্লেন ক্র্যাশ করবার পর আমার কাজ কি হবে, স্যার?’\n‘সে-সব তোমাকে পরে জানাব। আজ তুমি অত্যন্ত ক্লান্ত হয়ে আছ। খেয়ে-দেয়ে বিশ্রাম নিয়ে নাও।\nএই কথায় রানার মনে পড়ল তাকে কিভাবে ধরে আনা হয়েছে। বলল, ‘কিন্তু এমন ভাবে আমাকে ধরে আনার পেছনে…\n‘সব প্রশ্নের উত্তর পাবে তুমি, রানা। তখন দেখবে তোমার প্রতি দুর্ব্যবহার করার পেছনে সত্যিই যৌক্তিকতা আছে।’ পাইপটা আবার ধরালেন রাহাত খান। কয়েকটা টান দিয়ে ধোঁয়া ছাড়লেন, তারপর ওটা হাতে নিয়ে বললেন, ‘আর একটা কথা, ভারতীয়রা ভাল করেই জানে কতখানি গুরুত্বপূর্ণ কাজে হাত দিয়েছে ওরা এবার। কাজেই গার্ডের ব্যবস্থাও সেই পরিমাণ কঠোর করা হয়েছে। কিন্তু অতিরিক্ত গার্ড দিয়ে ঘেরাও করতে পারছে না, পাছে তাই দেখে ব্যাপার কি জানতে চেষ্টা করি আমরা। ওরা জানে না যে আমরা সাদেক খানের অলৌকিক শক্তি সম্পর্কে ওয়াকেফহাল হয়ে গেছি মাস তিনেক আগেই। কাজেই আমার মনে হয়, তোমার পক্ষে লোকটাকে উদ্ধার করে আনা অসম্ভব না-ও হতে পারে।\n‘আপনারা যখন জানেন কোথায় ওদের গবেষণাগার, জায়গাটা ধ্বংস করে দিলেই তো চুকে যায়।’\n‘আরেকটা যুদ্ধের মধ্যে জড়িয়ে পড়তে পারি তাহলে। সেটা চাই না আমরা।’\n‘বোমা ফেলা ছাড়া আরও তো উপায় আছে।’\n‘নেই। ভেতরে না ঢুকতে পারলে কিছু করা যাবে না। সেজন্যেই তোমার গ্রাউণ্ড তৈরি করা হয়েছে বহু যত্নের সঙ্গে।\n‘আমি এই প্ল্যানের অবিচ্ছেদ্য অংশ হলাম কি করে, স্যার? এত লোক থাকতে আমাকে বেছে নেয়া হলো কেন?’\n‘তার কারণ তুমি ক্লিনিকের ভেতর থেকে সাহায্য পাবে। ওই ক্লিনিকে এমন একজন আছে যাকে তুমি চেনো- এমন একজন, যে তোমার কাছে কৃতজ্ঞতা পাশে আবদ্ধ- যাকে তুমি সাহায্য করেছিলে সোয়া দুই বছর আগে।’\n‘কে?’ ভুরু কুঁচকে স্মরণ করবার চেষ্টা করল রানা। কাকে সে সাহায্য করেছিল সোয়া দুই বছর আগে। কে তার কাছে কৃতজ্ঞতা পাশে আবদ্ধ হয়ে আছে।\n‘এই ক্লিনিকের প্রধান বৈজ্ঞানিক ডক্টর আবদুল্লাহ্ ফৈয়াজ এবং তাঁর সহকারিণী ও একমাত্র কন্যা শায়লা ফৈয়াজ।’\n‘শায়লা ফৈয়াজ!’ চেনা চেনা লাগল নামটা রানার কাছে।\n‘যাকে তুমি আম্বালা হাসপাতাল থেকে উদ্ধার করে পৌঁছে দিয়েছিলে নয়াদিল্লী ওর বাবার কাছে।\n‘আচ্ছা!’ স্পষ্ট মনে পড়ল রানার শায়লার মুখটা।\n‘এবার বলো, রানা। যাবে তুমি ওঙ্কার দ্বীপে?’ তীক্ষ্ণ দৃষ্টিতে চেয়ে রইলেন বদ্ধ রানার দিকে।\n‘যাব,’ মৃদু হেসে বলল রানা।\nউজ্জ্বল হয়ে উঠল মেজর জেনারেলের চোখ-মুখ।"
    },
    {
      "chapter_id": "c3",
      "chapter_title": "তিন",
      "content": "‘এই যে দেখুন আপনার পাইলট।’ একটা লাসের ওপর থেকে সাদা কাপড় সরিয়ে দেখাল রানাকে মেজর টিং ফং। ‘আর এ’দুটো হচ্ছে আপনার গার্ড। দেখবেন?’\n‘দরকার নেই। আপনি যখন বলছেন, তখন নিশ্চয়ই আছে।’\n‘বেশ তাহলে চলুন খাওয়া-দাওয়াটা সেরে নিই।’ বেরিয়ে এল ওরা ঠাণ্ডা ঘরটা থেকে। ডাইনিং রূমের দিকে চলতে চলতে টিং ফং বলল, ‘এদের ইউনিফরম পরিয়ে প্লেনের মধ্যে জায়গা মত বসিয়ে দেয়া হবে ততক্ষণে। হাতে আর বেশি সময় নেই।\n‘প্লেনের মধ্যে যে বোমাটা ফাটাব, তাতে মড়াগুলো পুড়বে তো ঠিকমত?’ জিজ্ঞেস করল রানা। ‘ধরা পড়ে যাব না তো আবার?’\n‘না। অবশ্য ফরেনসিক টেস্ট করলে ধরা পড়ার সম্ভাবনা আছে, কিন্তু আসলে ওরা অতসব টেস্টের মধ্যে যাবেই না। আপনার গল্প অবিশ্বাস করবার কোনও কারণই নেই ওদের। আপনাকে যে ধরা হয়েছে এবং পাকিস্ত ানে পাঠানো হচ্ছে কোর্ট মার্শালের জন্যে, এ খবরটা কৌশলে জানানো হয়েছে ওদেরকে। ওরা বুঝবে আপনি গার্ডগুলোকে কাবু করে পাইলটকে আক্রমণ করে বসেছিলেন, ফলে ক্র্যাশ করেছে প্লেনটা, আপনি কপাল জোরে বেঁচে গেছেন, আর সবকিছু ভস্ম হয়ে গেছে।’\nখেতে খেতে প্রশ্ন করল টিং ফং গতরাতে ফাইল পড়ে সব কথা রানা মনে রাখতে পেরেছে কিনা পরীক্ষা করবার জন্যে।\n‘সুহর্ষ নাগ দেখতে কেমন?’\n‘কালো-মোটা-বেঁটে-কানা,’ জবাব দিল রানা। ‘বাম গালে আঁচিল আছে।’\n‘পিকিং সামরিক ঘাঁটির ছবি তোলার জন্যে আপনাকে কী ক্যামেরা দেয়া হয়েছিল ভারতীয় এজেণ্ট মারফত?’\n‘এম থ্রি লাইকা, সেইসাথে একটা এম সি এক্সপোজার মিটার, কে টু ফিল্টার এবং একটা ফ্ল্যাশ গান।’\n‘টোকিয়োতে গত মাসে যে মাইক্রো ফিল্ম ওদের এজেন্টের হাতে তুলে দিয়েছিলেন তাতে কি ছিল?’\n‘একশোটা পাকিস্তানী এবং চীনা এজেন্টের নাম, ঠিকানা, চেহারার বর্ণনা। এবং ঢাকার ইন্টারন্যাশনাল এয়ারপোর্টের কয়েকটা গোপন নক্সা।’\n‘চমৎকার। এবার বলুন দেখি, কিভাবে হত্যা করেছিলেন আপনি ভারতীয় মহিলা এজেন্টকে জেনেভায়? মেয়েটির হাতে কি ঘড়ি ছিল?’\n‘জিলেট ব্লেড দিয়ে এক পোচে গলার অর্ধেকটা নামিয়ে দিয়েছিলাম। হাতে ছিল রোলেক্স কোম্পানীর একটা গোল ঘড়ি- নাম জেনেক্স।\n‘এইবার আপনাকে একটু কষ্ট দেব।’ খাওয়া শেষ হতেই উঠে দাঁড়াল মেজর টিং ফং। ‘যেহেতু আপনি ধরা পড়েছেন আমাদের হাতে, তাই ওরা স্বভাবতই আশা করবে খুব মনোরম ভাবে কাটেনি আপনার সময়। অল্প বিস্ত র নির্যাতনের চিহ্ন থাকা দরকার আপনার শরীরে, বুঝতে পারছেন? রুটিন ওয়ার্ক।\n‘পারছি। এখানেই করবেন, না অন্য কোথাও?’\n‘এখানেই। চেয়ার টেবিল থেকে একটু সরে আসুন। অনর্থক ওগুলো ভাঙার কোন মানে হয় না।\nশার্ট খুলে ফেলল রানা। হাতে একটা রুমাল জড়িয়ে নিল টিং ফং। তারপর দমাদম মেরে চলল রানাকে আর্টিস্টিক কায়দায়। বুকে পিঠে গলায় গালে চোয়ালে ঊরুতে চাপ চাপ রক্ত জমে গেল আধ মিনিটের মধ্যেই। সবশেষে হালকা একটা ঘুসি মারল সে রানার বাম চোখ লক্ষ্য করে। আধঘণ্টার মধ্যে কালশিরে পড়ে অর্ধেক বুজে যাবে চোখটা।\n‘ব্যস, এতেই হবে,’ সন্তুষ্টচিত্তে বলল টিং ফং। ‘দেখে মনে হচ্ছে তিন ঘণ্টা নির্যাতন করা হয়েছে আপনাকে। আসুন, এবার শার্টটা গায়ে দিয়ে নিন।\nপ্রচণ্ড মারের চোটে মাথা ঘুরছে রানার। টলতে টলতে উঠে দাঁড়াল। কাপড় পরতে সাহায্য করল ওকে টিং ফুং। তারপর দুটো ব্রেসলেটের মত ধাতুর জিনিস কব্জিতে পরিয়ে স্ক্রু এঁটে ঘুরিয়ে ঘুরিয়ে ক্ষতচিহ্ন সৃষ্টি করল দুই হাতে। দাঁতে দাঁত চেপে ব্যথা সহ্য করল রানা।\nএবার হাসিমুখে সোজা হয়ে দাঁড়াল টিং ফং রানার সামনে। বলল, ‘আপনার দেহের ওপর এই নির্যাতন করতে হলো বলে আমি দুঃখিত। মারবেন আমাকে? আমাকে পাল্টা দু’এক ঘা দিতে পারলে হয়তো আপনার ক্ষোভ কিছু কমতে পারে।’\n‘না, না। কি যে বলেন। আপনার ওপর আমার ক্ষোভ হবে কেন? আপনার ডিউটি আপনি করেছেন,’ বলল রানা মৃদু হেসে।\n‘ধন্যবাদ। আপনি ঠিক বুঝতে…’ ছিটকে পড়ে গেল টিং ফং মাটিতে চোয়ালের উপর রানার হাতের প্রচণ্ড এক ঘুসি খেয়ে।\nউঠে দাঁড়াতে সাহায্য করল রানা টিং ফং-কে। বলল, ‘হঠাৎ মনে পড়ল যে ওরা আশা করবে প্লেনের মধ্যে রীতিমত মারামারি করতে হয়েছে আমাকে। কাজেই একটা ঘুসি মারার চিহ্ন অন্তত আমার হাতে থাকা দরকার।\n‘শোধবোধ,’ বলল টিং ফং চেষ্টাকৃত হাসি ঠোঁটে টেনে। চোয়াল ডলছে।\n.পুরানো মডেলের একটা ফোর সিটার সিঙ্গল্-এঞ্জিন এয়ারক্রাফট। পড়ন্ত রোদে লম্বা ছায়া ফেলেছে ঘাসের ওপর। পিছনের সীটে চীনা সামরিক ইউনিফরম পরে বসে আছে দুটো মড়া, কোমরের বেল্টে রিভলভার, কোলের ওপর স্টেনগান রাখা। তৃতীয় জন হেলমেট মাথায় বসে আছে পাইলটের পাশের সীটে।\nবাহ্, চমৎকার সহযাত্রী নিয়ে চলেছে এবার রানা! মৃদু হাসি ফুটে উঠল ওর ঠোঁটে।\n‘এরা সব মারা গেছে কিসে?’ জিজ্ঞেস করল সে সীট বেল্ট বাঁধতে বাঁধতে।\n‘একজন মরেছে হার্টফেল করে, একজন করেছে সুইসাইড, আরেকজন খুব সম্ভব লাং ক্যান্সারের রোগী ছিল, ́ বলল মেজর টিং ফং।\n‘সহযাত্রীদের পরিচয় জেনে রাখা ভাল। যাক্, চলি,’ হাত বাড়াল রানা। ‘অনেক কষ্ট দিয়েছি আপনাদের, বেঁচে থাকলে দেখা হবে আবার।\n‘আসুন।’ হ্যাণ্ডশেক করে দরজা বন্ধ করে দিল টিং ফং।\nএঞ্জিনটা খানিকক্ষণ স্টার্ট দিয়ে রেখে গরম করে নিল রানা। সেই ফাঁকে কক্‌পিট চেক করে নিল। স্টিক টু দা লেফট, লেফট এলেরন আপ, অ্যাণ্ড রাইট ওয়ান ডাউন। স্টিক টু দা রাইট, রাইট এলেরন আপ, লেফট ডাউন। স্টিক ব্যাক, এলিভেটার্স আপ। স্টিক ফরওয়ার্ড, এলিভেটার্স ডাউন। রাডার রাইট, রাডার লেফট্। সুইচেস অন। ফুয়েল সিস্টেম চেক। ইসট্রুমেন্ট চেক। দেন রেডিও।’ মুখস্থ করা গত বাঁধা নিয়মে চেক করে চলল রানা।\nঅয়েল প্রেশার আপ। লো স্পীডে ম্যাগনেটো চেক করল রানা। তারপর স্টিকটা পিছনে রেখে থ্রটল খুলে দিল। ফুল থ্রটলে রেভ কাউন্টার চেক করল। হাই স্পীডে আরেকবার ম্যাগনেটো চেক করে থ্রটল বন্ধ করল। এইবার ব্রেক ছেড়ে দিয়ে ধীরে ধীরে এগোল সে সামনের দিকে।\nথ্রটল ওপেন করে আস্তে স্টিক ফরওয়ার্ড করল রানা। বেশ খানিকটা দৌড়ে গিয়েই মাটি ছেড়ে উঠে গেল উড়োজাহাজ, শূন্যে। ক্রমে গাছপালাগুলো ছোট হয়ে এল। আরও খানিকটা উপরে উঠে সোজা পশ্চিমে এগোল সে। সাড়ে তিনশো মাইল। পুরো আড়াই ঘণ্টার পথ। গত দু’দিনের ঘটনাগুলো মনে মনে উল্টে-পাল্টেই সময় কাটানো স্থির করল রানা। সহযাত্রীদের দিকে ঘাড় ফিরিয়ে দেখল একবার। মাথাগুলো সামনের দিকে ঝুলে পড়েছে, বসে আছে তারা আড়ষ্ট ভঙ্গিতে। মৃদু হাসল রানা। তারপর ডুবে গেল গভীর চিন্তায়।\nইম্ফল কোন গোলমাল করল না। কয়েকবার ব্লিপ ব্লিপ রাডার সিগন্যাল পাওয়া গেল দুর্বল ভাবে। রানা আশা করেছিল এয়ার ফোর্সের জেট আসবে তেড়ে। কিন্তু এল না। আসাম ডিঙিয়ে পাকিস্তানে ঢুকল রানা আবার। চিটাগাংকে কল সাইন দিতেই চুপ হয়ে গেল সঙ্গে সঙ্গে। এবার সাবধানে এগোল রানা। কোর্স চেক করল। আগরতলার মনোযোগ আকর্ষণের জন্যে উঠে গেল অনেক ওপরে। কুমিল্লা পেরিয়েই পাগলামি আরম্ভ করল প্লেনটা।\nনাকটা একটু দাবিয়ে কাৎ হয়ে ফুলস্পীডে নিচে নামতে নামতে বর্ডার ক্রস করল রানা। চষা খেত আর গাছপালা দ্রুতবেগে এগিয়ে আসতে থাকল রানার দিকে। পঞ্চাশ গজ থাকতেই সোজা হয়ে গেল প্লেনটা, তারপর আবার উঠতে আরম্ভ করল আগরতলার দিকে এগোতে এগোতে। একরাশ প্রশ্ন এসে পৌঁছল এয়ারফোনের মাধ্যমে। মৃদু হেসে সুইচ অফ করে দিল রানা। সোনামুরা, বিশালগড়, টাকারজালা পেরিয়ে এল প্লেনটা। উল্টে-পাল্টে, কাৎ হয়ে, সোজা হয়ে ডাইনে বাঁয়ে ওপরে নিচে এমন ভাবে চালাল প্লেন যে মনে হচ্ছে ভয়ঙ্কর এক জীবন-মরণ যুদ্ধ চলেছে প্লেনের ভিতর।\nহঠাৎ চমকে উঠল রানা। দুটো মিগ টোয়েনটি ওয়ান উঠে এসেছে আগরতলা এয়ারপোর্ট থেকে এই প্লেন থেকে তাদের প্রশ্নের কোন উত্তর না পেয়ে। থ্রটল্ বন্ধ করে ফুল লেফট রাডার দিল রানা- সেই সঙ্গে পিছনে ধরে রাখল স্টিক। পাক খেতে আরম্ভ করল উড়োজাহাজ। এবার ফুল রাইট রাডার দিয়ে ধীরে ধীরে সামনে বাড়াল স্টিকটা। অনেকখানি নেমে এসেছিল প্লেনটা এবার আবার ওপরে উঠতে আরম্ভ করল বিচিত্র আঁকাবাঁকা ভঙ্গিতে। যেন মারামারি চলছে এখনও।\nপিছন ফিরে দেখল রানা মিগ দুটো তেমনি আসছে পিছন থেকে। ক্র্যাশ এরিয়ায় পৌঁছে গেছে রানা। গঙ্গাসর আর আগরতলার মাঝামাঝি জায়গায় বর্ডারের কাছে ঘটাতে হবে অ্যাকসিডেন্ট। গার্ডদের ব্যারাকের কাছে। ডাইভ দিল রানা। পাওয়ার কেটে দিয়ে স্টলিং স্পীডে নিয়ে এল প্লেনটা। আবছা অন্ধকার হয়ে এসেছে, রানার হাত ঘড়িতে বাজছে সাড়ে ছয়টা। এই অবস্থায় ক্র্যাশ ল্যাণ্ড করা সহজ কথা নয়।\nব্যারাক ছেড়ে হুড়মুড় করে বেরিয়ে পড়ল কয়েকজন সীমান্ত রক্ষী- দু’জনের হাতে রাইফেল। চীনা প্লেন দেখে বিনা দ্বিধায় গুলি করল ওরা। কেবিন স্ক্রীন চুর হয়ে গেল। বাতাসের বেগে কিছু দেখতে পাচ্ছে না রানা আর। ঠাস করে চড় পড়ল ওর গালে। না তাকিয়েও বুঝতে পারল রানা, ক্যান্সার রোগীর চড়। ঝাঁকাঝাঁকিতে আল্‌ল্গা হয়ে ঝুলছে ওর হাতটা কিছুক্ষণ থেকে। ক্র্যাশ-ল্যাণ্ড আর করতে হলো না, ব্যারাকের একটা থামের সাথে পাখাটা ধাক্কা খেয়ে পঞ্চাশ গজের মধ্যে আপনা-আপনি ল্যাণ্ডিং হয়ে গেল। ধাক্কার চোটে প্লেনের বডি দুমড়ে গিয়ে দরজা খুলে গেল ঝটাং করে।\nপরমুহূর্তে ছিটকে দশহাত দূরে গিয়ে পড়ল রানা প্লেন থেকে বেরিয়ে। ডান পায়ে তীব্র একটা ব্যথা অনুভব করল, তারপর চষা খেতের উপরে কয়েকটা ডিগবাজি খেয়ে একটা ডোবার নরম কাদায় পড়ল সে মুখ থুবড়ে। লোকজনের চিৎকার আর সাইরেনের শব্দ শুনতে পেল সে।\nউঠে বসবার চেষ্টা করল রানা। সারা গায়ে অসহ্য ব্যথা, কয়েক জায়গায় কেটে গিয়ে রক্ত গড়াচ্ছে। চারদিকে চেয়েই চমকে উঠল সে। সাইরেন দিতে দিতে এগিয়ে আসছে দুটো পুলিসের গাড়ি, সীমান্ত রক্ষীরাও এগিয়ে আসছে প্লেনের ধ্বংসাবশেষের দিকে। এক্ষুণি প্লেনের কাছে যাওয়া দরকার। কেবিনটা আস্ত রয়েছে। কোনও মতে ওদের আগে ওখানে পৌঁছে ডিটোনেটর লিভারটা না টানতে পারলে সব আয়োজন শেষ হয়ে যাবে।\nউঠে দাঁড়াবার চেষ্টা করল রানা। কিন্তু পারল না। ডান পা-টা মাটিতে ছোঁয়ানো যাচ্ছে না। হয় ভেঙে গেছে, নয়তো ভীষণভাবে মচকেছে কব্জিটা। তাড়াহুড়োর মধ্যে চিন্তা করবার চেষ্টা করল রানা, মূল প্ল্যানটা ঠিক রেখে অন্যরকম কোন গল্প বানিয়ে বলা সম্ভব কিনা। কিছুই এল না মাথায়। মাথা খারাপ হয়ে গেল ওর। যে করেই হোক প্লেনের কাছে পৌঁছতে হবে ওকে।\nহামাগুড়ি দিয়ে এগোতে আরম্ভ করল রানা। দ্রুত এগিয়ে আসছে গার্ডগুলো। পঁচিশ গজ দূরে একটা কাঁটাতারের বেড়া টপকাচ্ছে ওরা এখন। পাগলের মত মাটি খামচে ধরে বাম পায়ের ধাক্কায় এগোল রানা।\nশেষের কয়েক হাত দাঁতে দাঁত চেপে উঠে দাঁড়িয়ে এক পায়ে লাফিয়ে চলল রানা। পড়ে গেল এবড়োখেবড়ো চষা খেতের ওপর টাল সামলাতে না পেরে। আবার এগোল হামাগুড়ি দিয়ে। কোনও মতে আছড়ে-পাছড়ে আবার উঠে দাঁড়াল সে। কেবিনের খোলা দরজা দিয়ে চেয়ে দেখল সোজা ওর চোখের দিকে চেয়ে আছে হার্টফেলের মড়াটা। ড্রাইভিং সীটের নিচেই লিভার- হাত বাড়িয়ে টেনে দিল সে ওটাকে।\nশক্তিশালী দু’জন গার্ড পিছন থেকে ধরল রানার দুই হাত।\n‘পালাও!’ চিৎকার করে উঠল রানা। ‘এক্ষুণি বার্স্ট করবে। আগুন ধরে গেছে পেট্রলে!’\nটেনে নিয়ে গেল ওরা রানাকে নিরাপদ দূরত্বে। যারা এগোচ্ছিল তাদের নিষেধ করল আর সামনে বাড়তে। কেবিনের দরজা দিয়ে ভিতরে আগুন দেখা গেল।\n‘শুয়ে পড়ো! শুয়ে পড়ো সবাই!’ আবার বলল রানা\nরানাকে ধরে থাকা অবস্থাতেই শুয়ে পড়ল সামনের দু’জন। দুই সেকেণ্ড পরই প্রচণ্ড বিস্ফোরণের শব্দে কেঁপে উঠল রানা। দাউ দাউ করে জ্বলে উঠল আগুন।\nপরম নিশ্চিন্তে দীর্ঘশ্বাস ছাড়ল রানা। তিনটে মৃতদেহের হাড় ক’খানা পাবে ওরা কেবল।"
    },
    {
      "chapter_id": "c4",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    },
    {
      "chapter_id": "c5",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    },
    {
      "chapter_id": "c6",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    },
    {
      "chapter_id": "c7",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    },
    {
      "chapter_id": "c8",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    },
    {
      "chapter_id": "c9",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    },
    {
      "chapter_id": "c10",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    },
    {
      "chapter_id": "c11",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    },
    {
      "chapter_id": "c12",
      "chapter_title": "অধ্যায় 3",
      "content": "Amar sonar Bangla Ami tomay bhalobashi"
    }
  ],
  "meta": {
    "version": "1.0",
    "updated": "2025-07-01"
  }
}
